---
title: Systemutvikler web
layout: blog
---

# Senior Systemutvikler web

Har du lyst til å lage brukervennlige og moderne webapps?

Webteamet i Posten og Bring jobber med utvikling av tjenester til bedrifts- og privatmarkedet.

---

#### Her er litt av det vi jobber med:

Til bedriftsmarkedet lager vi selvbetjeningsløsninger for [booking](https://www.bring.no/booking/products?session=new) av transport, [sporing](http://sporing.bring.no/index.html) av pakker og gods, rapporter, dashboards, mm. Våre bedriftskunder spenner over alt fra enkeltmannsforetak til Norges største konsern.

Vi har stort fokus på bud, express og ulike former for hjemlevering, hvor vi lager skreddersydde løsninger med grensesnitt for kunde, ruteplanlegger og sjåfør. Disse skal også motta sporing og varslinger.

Til privatmarkedet har vi ansvar for blant annet Postens Sporingsapp på web og mobil, løsninger for varsling og kundedialog, samt kjøpsløsninger for pakkeprodukter. Vi driver pilotering og brukertesting av ideer og konsepter, for eksempel innen økt fleksibilitet rundt hjemlevering av pakker og nye grensesnitt som forenkler prosessen med å sende og motta varer.

Vi lager også løsninger for Nettbutikker og samarbeider med Nettbutikkleverandører for å dekke deres behov for transportalternativer, lagerløsninger, osv. Se også [developer.bring.com](https://developer.bring.com)

#### Litt om hvordan vi jobber:

Ditt team har ansvar for hele stacken fra brukerflatene ned til databasen, men du har muligheten til å fokusere på det du synes er viktigst og mest gøy. Du bruker erfaringen din for å lage løsninger av høy kvalitet som gir minst mulig forvaltning og vedlikehold. Det gir deg tid til å lære nye teknologier, samt logistikkdomenet. Med denne bakgrunnen er du med på å bestemme retningen – både teknologisk og funksjonelt - for systemene vi lager.

##### Webteamet preges av høy trivsel, stor frihet og god leveranseevne:

- Utviklingsteamet jobber i en flat struktur som preges av stor frihet med mulighet til å påvirke egen arbeidsdag.
- Vi prodsetter mange ganger om dagen – i arbeidstid - uten nedetid. Alt er automatisert.
- Her finner du lettvektsløsninger som gjør det raskt og enkelt for utviklere å jobbe.
- Du får jobbe med Java, Spring, Kotlin, Ratpack, JUnit, Jenkins, Gradle, Maven, PostgreSQL, Javascript, React, Webpack, Jetty, Ruby, og mer. Om du ikke kan disse fra før så får du god mulighet til å lære.
- Flere i teamet har interesse og kompetanse på drift. De liker å automatisere utvikling og produksjonsmiljøer for å gjøre verden enklest mulig for sine kollegaer. Stikkord er Continuous Integration og Continuous Delivery. Andre interesserer seg for sikkerhet og får fokusere på OWASP og har ansvar for våre egne [OAuth](https://id.bring.com)-løsninger.
- Logistikk, internasjonal netthandel og online ordrehåndtering via web og mobil er områder i sterk ekspansjon og byr på spennende utfordringer. Du får tid til å lære deg domenet, det trenger du for å gjøre en god jobb.
- Vi bryr oss om applikasjonene våre, kanskje litt for mye… Vi [visualiserer](https://developer.bring.com/blog/metrics-at-mybring/) hvordan hver applikasjon har det i produksjon. Utviklerne er selv ansvarlige for å følge med på appene i prod på dagtid.
- Vi står foran mange spennende prosjektutfordringer hvor vi skal lage løsninger som betyr noe for mange brukere.

<img src="{{ site.baseurl }}/img/many_graphs.png" />

#### Dine arbeidsoppgaver:

- Videreutvikle og vedlikeholde systemene som teamet er ansvarlige for
- Sørge for stabile og sikre løsninger
- Sammen med teamet ditt finne de beste løsningene på konsernets utfordringer
- Bruke teknologier og teknikker som du mener passer best for løsningene du er med å utforme
- Bidra til avdelingens faglige utvikling og miljø

---

Webteamet består av ca 50 kloke ansatte og konsulenter som brenner for å lage brukervennlige og stabile lettvektsløsninger. Avdelingen er delt inn i smidige team med utviklere, interaksjonsdesignere og produkteiere. Vi har varierte arbeidsoppgaver som fordeles etter ønsker og kompetanse, og legger til rette for de som ønsker det til å ta større ansvar innen fag/teknologi eller som Scrum Master. Vi er opptatt av faglig utvikling og har faste arenaer for deling av erfaring og kunnskap.

For stillingen kreves det at du behersker norsk, svensk eller dansk.

Vi byr på spennende og varierte arbeidsoppgaver, et sterkt faglig miljø med dyktige kolleger, markedslønn og et meget hyggelig sosialt miljø. Vi holder til midt i hjertet av sentrum, vegg i vegg med Oslo S.

Dersom du har spørsmål til stillingen, ta gjerne kontakt med  
Avdelingsleder Arne Moen, mobil [902&nbsp;02&nbsp;239](tel:90202239)  
eller Fagsjef Endre Midtgård Meckelborg, mobil [930&nbsp;14&nbsp;504](tel:93014504).

[Send søknad!](mailto:arne.moen@bring.com?cc=endre.midtgard.meckelborg@bring.com)

Vi ser frem til å høre fra deg!
